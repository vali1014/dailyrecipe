Tojáskrém

HOZZÁVALÓK

4 db tojás	
só	
bors	
0.5 fej	vöröshagyma	
4 dkg vaj	
0.5 poh tejföl	
1 ek mustár	
petrezselyemzöld	

ELKÉSZÍTÉS

A tojáskrém elkészítéséhez a tojásokat keményre főzzük, majd kihűtjük, megpucoljuk, és lereszeljük sajtreszelőn.
Megsózzuk, megborsozzuk, és hozzáadjuk a felaprított vöröshagymát (használhatunk helyette lila hagymát is).
Habosra keverjük a puha vajat a tejföllel és a mustárral, majd hozzáadjuk a reszelt tojáshoz.
Meghintjük a tojáskrémet az apróra vágott petrezselyemmel, jól összekeverjük, és a krémes állag elérése érdekében hűtőbe tesszük néhány órára.